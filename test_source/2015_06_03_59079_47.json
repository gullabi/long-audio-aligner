{
    "2015_06_03_59079_47": {
        "ple_code": "2015_06_03_59079",
        "urls": [
            [
                [
                    "M. H. Sr. Artur Mas i Gavarr\u00f3\u00a0(President de la Generalitat) "
                ],
                "/home/baybars/repositories/parlament-scrape/audio/d/9/d96ee006b62213506a07.mp3"
            ]
        ],
        "text": [
            [
                "La vicepresidenta primera",
                "T\u00e9 la paraula, per respondre, el president de la generalitat."
            ],
            [
                "El president de la Generalitat",
                "Gr\u00e0cies, senyora presidenta. Senyor diputat, si no ho recordo malament, el conjunt de l'Estat espanyol est\u00e0 en una situaci\u00f3 financera molt complicada, molt per sobre dels d\u00e8ficits que tenen la majoria dels estats de la Uni\u00f3 Europea. \u00c9s aix\u00ed, o no? B\u00e9. Vost\u00e8 ha vist que hagin tancat algun centre de l'Institut cervantes? Doncs, miri, l'Institut Cervantes serveix per promocionar la llengua espanyola. I, per tant, si del que es tracta \u00e9s de no promocionar cap llengua, que tanquin tots els Cervantes. Per\u00f2 aix\u00f2, evidentment, vost\u00e8 no ho dir\u00e0. Sap per qu\u00e8 no ho dir\u00e0? Sap per qu\u00e8 no ho dir\u00e0, senyor Rivera? Perqu\u00e8 en el fons a vost\u00e8 el que el molesta \u00e9s que es promocioni la llengua catalana probablement. I, entre altres coses, voldria recordar que l'origen de la seva formaci\u00f3 \u00e9s precisament aquest. La seva formaci\u00f3 va n\u00e9ixer, uns quants anys enrere \u2013perqu\u00e8 a Catalunya ja els coneixen molt; a Espanya encara els coneixen poc, per\u00f2 a Catalunya els coneixen molt\u2013, vost\u00e8s van n\u00e9ixer per carregar-se el sistema d'immersi\u00f3 ling\u00fc\u00edstica. I ara, evidentment, com que s\u00f3n fidels als seus or\u00edgens, segueixen insistint exactament en la mateixa l\u00ednia. Aix\u00f2 que vost\u00e8 denuncia ho hem fet sempre, senyor Rivera, s'ha fet sempre. Quan vost\u00e8s van comen\u00e7ar la seva acci\u00f3 pol\u00edtica a Catalunya, aix\u00f2 ja es feia i es continua fent, exactament igual que l'estat espanyol promociona la llengua espanyola. exactament igual \u2013exactament igual. Ara, si vost\u00e8 considera que el fet de posar publicitat en determinats mitjans de comunicaci\u00f3 els condiciona, deixi'm dir-li aleshores una cosa: aix\u00f2 diu molt poc a favor de la professionalitat period\u00edstica d'aquest pa\u00eds, que veig que vost\u00e8 posa en dubte totalment. Perqu\u00e8, si resulta que per fer publicitat en un mitj\u00e0 \u2013com tanta publicitat tenen aquests mitjans, per altra banda, d'empreses privades\u2013 els condiciona en la seva acci\u00f3 period\u00edstica, diu molt poc, segurament, del judici que vost\u00e8s tenen del m\u00f3n period\u00edstic d'aquest pa\u00eds."
            ]
        ],
        "source": "sessions/2015_06_03_59079/text/47.yaml"
    }
}
