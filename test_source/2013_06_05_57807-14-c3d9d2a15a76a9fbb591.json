{
    "2013_06_05_57807_14": {
        "ple_code": "2013_06_05_57807",
        "urls": [
            [
                [
                    "I. Sr. Pere Calb\u00f3 i Roca\u00a0(Membre) "
                ],
                "/home/baybars/repositories/parlament-scrape/audio/c/3/c3d9d2a15a76a9fbb591.mp3"
            ]
        ],
        "text": [
            [
                "La presidenta",
                "Per repreguntar, t\u00e9 la paraula l'il\u00b7lustre senyor diputat."
            ],
            [
                "Pere Calb\u00f3 i Roca",
                "Miri, conseller, en el darrer Ple vost\u00e8 va compartir que s'aprov\u00e9s el seg\u00fcent acord: Prohibir de manera immediata els sometents. Ens referim a aquells pagesos que de forma peri\u00f2dica els roben en les seves propietats i que volen col\u00b7laborar amb els Mossos d'esquadra per evitar precisament aix\u00f2, que els robin. Miri, conseller, la policia est\u00e0 per enxampar els lladres i evitar els robatoris, i vost\u00e8, amb la seva decisi\u00f3, dedicar\u00e0 els Mossos d'Esquadra a vigilar els pagesos, que nom\u00e9s demanen que no els robin. Tots els grups parlamentaris, excepte el Partit Popular, es preocupen molt de criminalitzar els pagesos per\u00f2 parlen molt poc dels lladres i del que hem de fer perqu\u00e8 aquests vagin a la pres\u00f3. Ara resulta que els dolents s\u00f3n els pagesos. Miri, el m\u00f3n al rev\u00e9s. Tornen les pol\u00edtiques de seguretat del tripartit. Conseller, vost\u00e8 pren decisions molt r\u00e0pidament perqu\u00e8 es vegi que adopta pol\u00edtiques contr\u00e0ries a les que va impulsar el conseller Puig. Vost\u00e8 s'apropa a les pol\u00edtiques del conseller Saura i fuig com gat escaldat de les pol\u00edtiques del conseller Puig. Compartim que la responsabilitat de la seguretat \u00e9s de la policia, que cal incrementar els agents destinats a l'\u00e0mbit rural, que \u00e9s imprescindible una actuaci\u00f3 preventiva i no nom\u00e9s reactiva, per\u00f2 no compartim, conseller, que els ciutadans no puguin vetllar perqu\u00e8 no els robin. No compartim que no puguin col\u00b7laborar amb els Mossos d'acord amb la llei per evitar robatoris. El Partit Popular no dir\u00e0 mai als ciutadans que han d'aguantar que els robin sense fer res i que s'ho quedin mirant. Direm als pagesos que, d'acord amb la llei, col\u00b7laborin amb la policia per evitar els robatoris, i al Govern li exigirem que augmenti els agents que destina a l'\u00e0mbit rural, que incrementi les actuacions preventives i que garanteixi la seguretat, que aquesta \u00e9s la seva responsabilitat. Mirin, quan han treballat conjuntament dins la legalitat la policia i els pagesos, les coses han millorat substancialment. Per aix\u00f2, la pregunta \u00e9s clara: per qu\u00e8 prohibeixen als pagesos que col\u00b7per evitar robatoris? Mentre els pagesos els reclamen di\u00e0leg \u2013li reclamen di\u00e0leg, conseller, a vost\u00e8\u2013, vost\u00e8s els el prohibeixen. Gr\u00e0cies, senyora presidenta."
            ]
        ],
        "source": "sessions/2013_06_05_57807/text/14.yaml"
    }
}
